Käytännöllisen filosofian proseminaari, ensimmäinen osa

Leo Lahti, 012093681

Alustava työsuunnitelma



Näkökulmia moraalisen relativismin ja objektivismin välimaastosta


Moraalirelativismi on ajankohtainen etiikan tutkimuskohde. Moraalisen
relativismin mukaan moraalisilla lauseilla ei ole absoluuttista
totuusarvoa, vaan totuusarvo on aina sidoksissa esimerkiksi tiettyyn
kulttuuriin.

Moraalinen objektivismi on relativismille vastakkainen kanta, jonka
mukaan moraalisilla väittämillä on absoluuttinen totuusarvo, joskin
sen selvittäminen voi olla käytännössä ongelmallista.

Molempiin näkökulmiin liittyy lukuisia ongelmia. Relativismi ei
esimerkiksi vastaa tyydyttävästi kysymykseen moraalisten
erimielisyyksien ratkaisemisesta. Relativismista ei myöskään seuraa
suvaitsevaisuutta, joka on melko tarpeellinen edellytys moniarvoisen
yhteiskunnan toiminnalle. Moraalisen objektivismin kannattajilla on
ollut hankaluuksia päästä yksimielisyyteen objektiivisista
moraalisista totuuksista. Lisäksi teorioiden todistaminen ilman
moraalisidonnaisia ennakko-oletuksia on ongelmallista.

Vaikka relativismi ja objektivismi ovat ristiriitaisia käsityksiä,
molemmat niistä sisältävät hyödyllisiä näkökulmia, ja käytännön
elämässä niillä molemilla onkin oma sijansa. Kummankin näkökulman
parhaita piirteitä sisältävä teoria olisi luultavasti varsin
käyttökelpoinen.

Relativismin ja objektivismin yhdistämiseksi onkin kehitelty useita
ehdotuksia. Nämä teoriat tavanomaisesti hylkäävät objektivismin
vaatimuksen yksikäsitteisesti määritellystä moraalisesta totuudesta,
tai vaatimuksen siitä, että kaikilla moraalisilla väittämillä olisi
totuusarvo. Toisaalta ne usein vaativat, että kaikki pätevät
moraalijärjestelmät täyttävät tietyt perusehdot, jotka ovat
kulttuurista riippumattomia. Pätevien moraalijärjestelmien
rajoittaminen tällä tavoin on vastoin puhdasta relativismia.

Aion seminaarityössäni perehtyä moraalisen relativismin ja
objektivismin välimaastossa oleviin ehdotuksiin. Esimerkkejä
tällaisista näkökulmista ovat esitykset moraalisten järjestelmien
rajoista (Wong 1996; Foot 2002; Scanion 1995), Berlinin pluralismi
(Berlin 1998), ja Williamsin "etäisyyden relativismi" (Williams 1981,
1985). Keskityn 1-2 näkökulman esittelyyn sopivalla tarkkuudella.

Koska saan osan tarvitsemastani lähdemateriaalista käsiini vasta
tulevan viikon aikana, en rohkene vielä lyödä lukkoon käsiteltävien
filosofien nimiä. Alla oleva viiteluettelo sisältää tärkeimmät
lähteet, joista toivon löytäväni suurimman osan tarvitsemistani
tiedoista. Kaikkea en välttämättä käytä, ja suluissa olevia viitteitä
käytän mahdollisesti täydentävänä aineistona. Lisätietoa voin etsiä
tarvittaesas myös tieteellisistä lehtijulkaisuista.


Berlin, I., 1998, $(B!H(BThe Pursuit of the Ideal,$(B!I(B in Berlin, The Proper
Study of Mankind: An Anthology of Essays, H. Hardy and R. Hausheer
(eds.), New York: Farrar, Straus, and Giroux. 1-16. Original
Publication Date: 1988.

(Bok, S., 1995, Common Values, Columbia MO: University of Missouri
Press.)
 
Foot, P., 1978, Virtues and Vices and Other Essays in Moral
Philosophy, Oxford: Basil Blackwell. 96-109. Original Publication
Date: 1958.

Hampshire, S., 1983, Morality and Conflict, Cambridge MA: Harvard
University Press. 140-169.

Hampshire, S., 1989, Innocence and Experience, Cambridge MA: Harvard
University Press.

Scanlon, T.M., 1995, $(B!H(BFear of Relativism,$(B!I(B in R. Hursthouse,
G. Lawrence, and W. Quinn (eds.) Virtues and Reasons: Philippa Foot
and Moral Theory, Oxford: Clarendon Press. 219-46.

Williams, B., 1981, $(B!H(BThe Truth in Relativism,$(B!I(B in Williams, Moral
Luck, Cambridge UK: Cambridge University Press. 132-43. Original
Publication Date: 1974-75.

Williams, B., 1985, Ethics and the Limits of Philosophy, Cambridge MA:
Harvard University Press.

(Wong, D.B., 1984, Moral Relativity, Berkeley CA: University of
California Press.)

Wong, D.B., 1996, $(B!H(BPluralistic Relativism,$(B!I(B Midwest Studies in
Philosophy: Moral Concepts 20: 378-399.

(Stanford encyclopedia: Moral relativism;
http://plato.stanford.edu/entries/moral-relativism/#6)




