\chapter{Tulokset}\label{sec:tulokset}

Assosiatiivista ryhmittelyä käytettiin ihmisen ja hiiren 4499
putatiivisesti ortologisen geeniparin ryhmittelyyn. Kaikki tutkitut
geenit ilmenivät ainakin yhdessä kudoksessa (AD>200). Tutkimusaineisto
muodostui ihmisen geenien 46-ulotteisista ja hiiren geenien
45-ulotteisista ilmenemisprofiileista. Työn tavoitteena oli (i)
etsiä genominlaajuisesta aineistosta lajien eroihin ja yhteyksiin
liittyviä mielenkiintoisia vastingeeniryhmiä ja (ii) verrata
assosiatiivisen ryhmittelyn toimintaa vaihtoehtoisiin
menetelmiin. Lisäksi (iii) kartoitettiin assosiatiivisen ryhmittelyn
soveltamisessa ja tulkinnassa esille tulevia ominaisuuksia ja
ongelmakohtia.

\section{Geeniryhmien yhteydet kontingenssitaululla}

Tulosten tulkinnan helpottamiseksi koko datalla opetettua mallia
vastaavalle kontingenssitaululle muodostettiin visualisointi
(kuva~\ref{fig:ctable_asym}), joka esittää yhteisryhmien koon
poikkeamat satunnaisuudesta. Muodostettu kontingenssitaulu auttaa
tulkitsemaan kahden organismin geenien toiminnan välisiä
riippuvuuksia. Kullakin ihmisen geeniryhmällä on selvä
satunnaisuudesta poikkeava yhteys vain joihinkin hiiren
geeniryhmiin.

Assosiatiivisen ryhmittelyn löytämät potentiaalisesti mielenkiintoiset
vastingeenien ryhmät löytyvät niistä yhteisryhmistä, joissa on
satunnaisuudesta merkitsevästi ($p<0,001$) poikkeava määrä ortologisia
geenipareja. Menetelmän soveltamisessa keskitytään tällaisten
yhteisryhmien tulkintaan. Tilastollisesta satunnaisuudesta poikkeavia
yhteisryhmiä oli yhteensä 63 kappaletta, mikä vastaa noin 14 prosentin
osuutta kaikista yhteisryhmistä.

\subsubsection{Kontingenssitaulun järjestäminen}

Kontingenssitaulun kukin rivi liittyy yhteen hiiren ja sarake
vastaavasti yhteen ihmisen geeniryhmään. Assosiatiivisen
ryhmittelymallin opettamisen aikana muodostettu kontingenssitaulun
rivien tai sarakkeiden osoittama ryhmien järjestys ei kerro
vierekkäisten ryhmien yhteyksistä ja on tässä mielessä mielivaltainen.

Tulkinnan helpottamiseksi kontingenssitaulu voidaan pyrkiä
järjestämään niin, että vierekkäisillä ruuduilla on jotakin
yhteistä. Esimerkiksi samankaltaisia ilmenemisprofiileja sisältävät
ryhmät voidaan pyrkiä kuvaamaan mahdollisimman lähekkäin. Ryhmän
geenejä edustavan malliprofiilin määritteleminen voi kuitenkin olla
hankalaa. Tässä työssä kontingenssitaulun ruudut on järjestetty
simuloidulla jäähdytyksellä p-arvojen mukaan niin, että samankaltaisia
p-arvoja omaavat yhteisryhmät kuvautuvat kontingenssitaululla
mahdollisimman läheisiin ruutuihin. Monissa tapauksissa tämä johtaa
myös ilmenemisprofiilien mielessä samankaltaisten yhteisryhmien
päätymiseen lähekkäin.

On huomattava, että läheinen sijainti kontingenssitaululla ei
järjestämisen jälkeenkään aina kerro geenien toiminnallisesta
samankaltaisuudesta.

\begin{figure}[p]
\centerline{
\begin{tabular}{r@{\hspace{-20mm}}l@{\hspace{-15mm}}c}
&{\begin{minipage}{15cm}\centerline{{\bf Kontingenssitaulun visualisointi}}\end{minipage}}\\[-2cm]\rotatebox{90}{\begin{minipage}{18cm}\centerline{Hiiren geeniryhmät}\end{minipage}}&
\epsfig{file=pic/ctable2.eps, width=13cm, height=17cm}\\[-5.3cm]
&{\begin{minipage}{14cm}\centerline{Ihmisen geeniryhmät}\end{minipage}}\\[+5mm]
\end{tabular}
}
\caption{Ihmisen ja hiiren putatiivisesti ortologisilla geenipareilla opetetun
assosiatiivisen ryhmittelymallin tuottaman kontingenssitaulun
visualisointi. Mustat ruudut merkitsevät yhteisryhmiä, joissa on
odottamattoman vähän geenipareja. Valkoisissa ruuduissa on
satunnaisuuteen verrattuna poikkeuksellisen paljon geenipareja
($p<0,001$). Harmaan sävyt näiden ääripäiden välillä kertovat, että
yhteisryhmä ei ole tilastollisesti poikkeuksellinen. Taulun rivit ja
sarakkeet on järjestetty simuloidulla jäähdytyksellä niin, että
p-arvoltaan samankaltaiset ruudut ovat mahdollisimman
lähekkäin. Kuvaan on merkitty tässä työssä lähemmin tarkasteltavat
yhteisryhmät.}
\label{fig:ctable_asym}
\end{figure}

\subsubsection{Kontingenssitaulun reunajakaumat}

Ihmisen ja hiiren geeniryhmien koot eli kontingenssitaulun
reunajakaumat on esitetty kuvissa~\ref{fig:nMarginsX} ja~\ref{fig:nMarginsY}. Reunaryhmien
välillä on tasajakaumaa suosivasta regularisoinnista huolimatta melko
suuria kokoeroja. Pienimmässä ihmisen reunaryhmässä on vain 8 ja
hiirellä vastaavasti 5 geeniä, kun suurimmat reunaryhmät sisältävät
useita satoja näytteitä. Tutkimusaineisto sisältää piirteitä, jotka
aiheuttavat reunaryhmien välille selviä kokovaihteluita.

\begin{figure}[p]
\centerline{
\begin{tabular}{r@{\hspace{0cm}}c@{\hspace{2cm}}c}
&{\begin{minipage}{1cm}\centerline{{\bf Kontingenssitaulun reunajakauma, ihminen}}\end{minipage}}\\[0cm]
\rotatebox{90}{\begin{minipage}{10cm}\centerline{Ryhmän koko}\end{minipage}}&
\epsfig{file=pic/nMarginX.ps,
      	width=10cm, height=10cm}\\[-2cm]
&{\begin{minipage}{4cm}\centerline{Ihmisen geeniryhmät}\end{minipage}}\\[+5mm]
\end{tabular}
}
\caption{Kontingenssitaulun reunajakauma ihmiselle. Geeniryhmien
välillä on tasajakaumaa suosivasta regularisoinnista huolimatta
kokoeroja.  }
\label{fig:nMarginsX}
\end{figure}


\begin{figure}[p]
\centerline{
\begin{tabular}{r@{\hspace{0cm}}c@{\hspace{2cm}}c}
&{\begin{minipage}{1cm}\centerline{{\bf Kontingenssitaulun reunajakauma, hiiri}}\end{minipage}}\\[0cm]
\rotatebox{90}{\begin{minipage}{10cm}\centerline{Ryhmän koko}\end{minipage}}&
\epsfig{file=pic/nMarginY.ps,
      	width=10cm, height=10cm}\\[-2cm]
&{\begin{minipage}{4cm}\centerline{Hiiren geeniryhmät}\end{minipage}}\\[+5mm]
\end{tabular}
}
\caption{Kontingenssitaulun reunajakauma hiirelle. Geeniryhmien
välillä on tasajakaumaa suosivasta regularisoinnista huolimatta
kokoeroja.  }
\label{fig:nMarginsY}
\end{figure}

\section{Geeniryhmien tulkinta}

Geeniryhmän tulkinnan kannalta on oleellista tunnistaa kudokset,
joissa geenien ilmeneminen on yhtenäistä ja toisaalta kudokset, joiden
osalta menetelmä on sallinut ilmenemistasojen suuren hajonnan. Ryhmän
geeneille voidaan ehdottaa niihin kudoksiin liittyviä toiminnallisia
yhteyksiä, joissa geenien ilmeneminen on yhtenäistä ja muihin
kudoksiin verrattuna voimakkaampaa.

Ilmenemistasojen tulkinnassa käytettiin alkuperäistä
varianssinormalisoimatonta dataa, jossa ilmenemistasot ovat
verrannollisia geeniä vastaavan lähetti-RNA:n pitoisuuteen
tutkittavassa näytteessä. Eri kudoksiin liittyvät ilmenemistasojen
hajonnat pyrittiin saamaan vertailukelpoisiksi tutkimusdatalle tehdyn
varianssinormalisoinnin avulla. Ilmenemistasojen hajonnan vertailussa
käytettiin varianssinormalisoidusta datasta laskettuja keskihajontoja.

Lajien vertailussa keskityttiin yhteisiin
kudoksiin. Ilmenemisprofiilien tulkinnan helpottamiseksi kudokset
esitetään aina samassa järjestyksessä. Sopiva järjestys etsittiin
simuloidulla jäähdytyksellä niin, että koko aineistossa samalla tavoin
ilmenevät kudokset ovat mahdollisimman lähellä toisiaan. Lajeille
yhteiset ja muut kudokset järjestettiin erikseen. Muiden kudosten
osalta järjestystä ei käytetty tulosten tulkinnassa. Kudosten
järjestys on esitetty liitteessä A.


\subsection{Geeniryhmien esittäminen}

Biologisten vaihteluiden merkitys ilmenemistasojen ja niiden hajonnan
arvioinnissa on tapauskohtaista, ja erilaiset geeniryhmän geenien
ilmenemistä kuvaavat tunnusluvut on käsitettävä vain suuntaa antaviksi
apuvälineiksi.

Tässä työssä geeniryhmän ilmenemisestä saadaan yksinkertainen ja
suuntaa antava arvio käyttämällä malliprofiilina ryhmän
ilmenemisprofiilien keskiarvoa ja vertailemalla ilmenemistasojen
keskihajontaa eri kudoksissa. Ilmenemistasojen vaihteluita ryhmän
sisällä voitaisiin arvioida lisäksi esimerkiksi selvittämällä
ilmenemistasojen ääriarvot eri kudoksissa. Kudoskohtaiset ääriarvot
kuvaavat kuitenkin ilmenemistasojen jakaumaa huonosti, ja niillä on
puutteellinen yleistyskyky.

\subsection{Yleinen yhteys ortologien ilmenemisessä}

Poikkeuksellisen suuret yhteisryhmät viittavat sellaiseen
vastingeenien ilmenemisessä esiintyvään yhteyteen, joka on jostakin
syystä erityisen yleinen. Samankaltaisesti ilmenevien vastingeenien
voidaan odottaa olevan aineistossa yleisempiä kuin eri tavalla
ilmenevien vastingeenien. Assosiatiivisen ryhmittelyn avulla
löydettiinkin useita esimerkkejä tällaisista vastingeenien
yhteisryhmistä. Alla esitellään kolme tyypillistä, selkeimmin
tulkittavaa ja potentiaalisesti mielenkiintoista tapausta.

\paragraph{Kiveksiin erikoistuneiden geenien ryhmä.}

Kuvassa~\ref{fig:ex_16_16} on erään poikkeuksellisen suuren
yhteisryhmän geenien ilmenemisprofiilien visualisointi. Yhteisryhmän
geenit ilmenevät voimakkaimmin kiveksissä, mutta ihmisen geenit
ilmenevät hiiren vastingeeneihin verrattuna moninkertaisesti
heikommin. Ilmenemistasoissa on selviä eroja myös lajien sisällä, ja
havainnollisuuden vuoksi yhteisryhmän kaikkien geeniparien
samanaikaisessa visualisoinnissa (kuva~\ref{fig:ex_16_16}{\bf A})
esitetään vain ilmenemisprofiilien muodot.

Kyseessä voi olla esimerkki molemmille lajeille yhteisiin, lajin
säilymisen kannalta ratkaiseviin tehtäviin erikoistuneiden geenien
ryhmästä. Yhteisryhmässä on myös sellaisia geenejä, joilla ei tiedetä
olevan erityisiä kiveksiin liittyviä tehtäviä. Tätä voidaan ehdottaa,
ja näillä geeneillä voi olla myös tuntematon toiminnallinen yhteys
ryhmän muiden geenien kanssa.

\begin{figure}[p]
\centerline{{\bf A. Yhteisryhmän geenien ilmenemisprofiilien visualisointi}}
\centerline{\begin{tabular}{l@{\hspace{1mm}}l@{\hspace{1mm}}l@{\hspace{1mm}}l@{\hspace{1mm}}c}
\rotatebox{90}{\begin{minipage}{6cm}\centerline{Ilmenemisprofiilit}\end{minipage}}&
\psfig{file=pic/ch_x_16_16_scaled_df0.epsi,width=6cm,height=6cm}&
\rotatebox{90}{\begin{minipage}{3cm}\centerline{}\end{minipage}}&
\psfig{file=pic/ch_y_16_16_scaled_df0.epsi,width=6cm,height=6cm}\\[+5mm]
\end{tabular}
}
\centerline{{\bf B. Tyypillinen ortologipari}}
\centerline{\begin{tabular}{l@{\hspace{1mm}}l@{\hspace{1mm}}l@{\hspace{1mm}}l@{\hspace{1mm}}c}
\rotatebox{90}{\begin{minipage}{6cm}\centerline{Ilmenemistaso}\end{minipage}}&
\psfig{file=pic/x_16_16_p4.epsi,width=6cm,height=6cm}&
\rotatebox{90}{\begin{minipage}{3cm}\centerline{}\end{minipage}}&
\psfig{file=pic/y_16_16_p4.epsi,width=6cm,height=6cm}\\[+3mm]
&{\begin{minipage}{6cm}\centerline{Ihmisen kudokset}\end{minipage}}&&{\begin{minipage}{6cm}\centerline{Hiiren kudokset}\end{minipage}}\\
\end{tabular}
}
\caption{
Kontingenssitaulun valkeasta ruudusta löydettiin poikkeuksellisen
suuri määrä kiveksissä ilmeneviä vastingeenejä. {\bf A.}  Yhteisryhmän
vastingeenien (21) ilmenemisprofiilien visualisointi. Vastingeenit
ovat viereisissä kuvissa samalla rivillä, ja sarakkeet vastaavat
kudoksia. Ihmisen geenit ilmenevät kiveksissä moninkertaisesti
heikommin kuin hiiren geenit, ja geenien absoluuttiset ilmenemistasot
vaihtelivat toisiinsa verrattuina moninkertaisesti. Visualisoinnissa
esitetään ainoastaan ilmenemisprofiilien muodot, mikä tuo paremmin
esille kivesten säännönmukaisesti voimakkaamman ilmenemisen muihin
kudoksiin verrattuna. Pelkät ilmenemisprofiilien muodot saatiin esille
normalisoimalla kunkin geenin ilmenemisprofiilin euklidiseksi
pituudeksi 1. Harmaaskaala vaihtuu lineaarisesti mustasta valkoiseen
välillä [0,1]. {\bf B.}  Tavanomainen esimerkki yhteisryhmän
ilmenemisprofiileista on pari 4 (LocusID-tunnukset ihmiselle 7180 ja
hiirelle 22024).}
\label{fig:ex_16_16}
\end{figure}

\paragraph{Sydängeenien ryhmä.}

Kuvan~\ref{fig:ex_17_9} poikkeuksellisen suuren yhteisryhmän geenien
ilmenemisprofiilien visualisointi paljastaa geenien voimakkaan
ilmenemisen sydämessä. Ihmisen geenit ilmenevät voimakkaammin kuin
hiiren geenit. Osa hiiren geeneistä ilmenee voimakkaasti myös muissa
kudoksissa, joiden osalta käytettävissä ei ole tietoa ihmisen geenien
ilmenemisestä. Yhteisryhmään on keskittynyt erityisesti lihasten
kehitykseen liittyviä geenejä. Tämän yhteisryhmän geenien toiminta
tunnetaan ilmeisesti melko hyvin, eikä ilmenemisprofiilien nojalla
voida tehdä uusia ehdotuksia geenien toiminnasta.

\begin{figure}[p]
\centerline{{\bf A. Yhteisryhmän geenien ilmenemisprofiilien visualisointi}}
\centerline{\begin{tabular}{r@{\hspace{1mm}}cr@{\hspace{1mm}}c}
\rotatebox{90}{\begin{minipage}{6cm}\centerline{Ilmenemisprofiilit}\end{minipage}}&
\psfig{file=pic/ch_x_17_9_df0.epsi,width=6cm,height=6cm}&&
\psfig{file=pic/ch_y_17_9_df0.epsi,width=6cm,height=6cm}\\[+5mm]
\end{tabular}}
\centerline{{\bf B. Tyypillinen ortologipari}}
\centerline{\begin{tabular}{r@{\hspace{1mm}}cr@{\hspace{1mm}}c}
\rotatebox{90}{\begin{minipage}{4cm}\centerline{Ilmenemistaso}\end{minipage}}&
\psfig{file=pic/x_17_9_p0.epsi,width=6cm,height=6cm}&&
\psfig{file=pic/y_17_9_p0.epsi,width=6cm,height=6cm}\\[+5mm]
&{\begin{minipage}{6cm}\centerline{Ihmisen
kudokset}\end{minipage}}&&{\begin{minipage}{6cm}\centerline{Hiiren
kudokset}\end{minipage}}\\
\end{tabular}}
\caption{
Poikkeuksellisen suuri sydämeen erikoistuneiden vastingeenien
ryhmä. Visualisointi on selitetty kuvan~\ref{fig:ex_16_16} yhteydessä.
{\bf A.}  Kaikki geenit ilmenevät voimakkaimmin
sydämessä. Harmaaskaala sijoittuu lineaarisesti välille
[0,27000]. {\bf B.} Geenipari 0 on tyypillinen esimerkki yhteisryhmän
ilmenemisprofiileista (LocusID-tunnukset ihmiselle 4151 ja hiirelle
17189).}
\label{fig:ex_17_9}
\end{figure}

\paragraph{Ylläpitogeenien yhteisryhmä.}

Assosiatiivinen ryhmittely voi löytää voimakkaasti tiettyihin
kudoksiin erikoistuneiden geeniryhmien lisäksi myös muita
poikkeuksellisen yleisellä tavalla ilmenevien geenien ryhmiä, jos
niitä sisältyy tutkittavaan aineistoon.

Kontingenssitaulun keskellä kuvassa~\ref{fig:ctable_asym} havaittavan
valkean alueen ruutuihin kuvautuneiden geenien ilmeneminen on
samankaltaista, ja ne voidaan tulkita yhdeksi ryhmäksi. Yhteisryhmässä
on pääasiassa ribosomaalisia proteiineja ja translaatiotekijöitä, sekä
soluviestintään liittyvissä tehtävissä tarpeellisia proteiineja
koodaavia geenejä. Nämä osallistuvat usein kaikille solutyypeille
tärkeisiin geenien lukemiseen ja proteiinien valmistukseen liittyviin
prosesseihin, ja niiden ilmeneminen eri kudoksissa on tasaista.

Tasaisesti kaikissa kudoksissa ilmeneviä geenejä voitaisiin
mahdollisesti käyttää kontrolligeeneinä (ks. \cite{Warrington00})
lajien vertailevissa tutkimuksissa. Niiden avulla voitaisiin
mahdollisesti löytää kahden lajin geenien ilmenemistasoille sopiva
normalisointitaso, joka tekisi eri lajeihin liittyvät mittaukset
vertailukelpoisiksi. Tyypillisesti kontrolligeeneiksi pyritään
valitsemaan sellaisia geenejä, jotka ilmenevät tasaisesti kaikissa
annetuissa näytteissä. Kontrolligeenien on ilmettävä riittävän
voimakkaasti, jotta niitä voitaisiin käyttää koetilanteissa varmasti
ilmenevinä vertailukohteina muille geeneille. Löydetyn yhteisryhmän
geeneillä on näitä ominaisuuksia, joskin ilmeneminen eri kudoksissa ei
ole kaikissa tapauksissa aivan tasaista. 

\subsection{Harvinaiset yhteydet ortologien ilmenemisessä}

Poikkeuksellisen pienet yhteisryhmät liittyvät vastingeenien
harvinaisiin toiminnallisiin eroihin tai samankaltaisuuksiin.
Erityisesti muuhun aineistoon verrattuna poikkeuksellisesti ilmenevät
yksittäiset geenit eli 'outlierit' tulevat tällä tavoin
esille. Tarkempia ennusteita tällaisten geeniparien luonteesta ei
voida tehdä, ja löydökset on tulkittava tapauskohtaisesti. Osa
'outlier'-pisteistä voi johtua satunnaisista virheistä, mutta
assosiatiivinen ryhmittely on perusteltu menetelmä kiinnostavien
poikkeuksien etsimiseksi. Yhteisryhmän ja reunaryhmien yhtenäistä
ilmenemistä voidaan käyttää lisätukena pyrittäessä erottamaan
biologisesti kiinnostavat löydökset satunnaisista harhapisteistä.

\paragraph{Harvinainen yhteys aivogeenien välillä.}

Eräästä poikkeuksellisen pienestä yhteisryhmästä löytyi kiintoisa
aivoissa toimivien geenien pari. Tämä oli yhteisryhmän ainoa
geenipari. Tässä tapauksessa ihmisen geeni ilmenee erityisesti
aivokudoksissa ja hiiren geeni tasaisen heikosti kaikissa kudoksissa
(kuva~\ref{fig:ex_20_18}{\bf A}). Yhteisryhmän poikkeuksellisen pieni
koko viittaa siihen, että tällä tavoin ilmenevät vastingeenit ovat
erityisen harvinaisia.

Geenit ilmenevät samoissa kudoksissa kuin reunaryhmien geenit
(kuva~\ref{fig:ex_20_18}{\bf B}). Tämä tukee sitä oletusta, että
geenipari ei ole pelkkä mittausvirheistä tai ryhmien väljistä rajoista
johtuva satunnainen harhapiste. Geeniparin edustama harvinaisen
yhteyden luonne voitaisiin tässä tapauksessa ennustaa myös
reunaryhmien ilmenemisprofiilien perusteella.

Tulosten tulkinnassa on huomioitava, että aivokudoksissa hiiren ja
ihmisen geenien ilmenemisessä voi olla eroja jo aivojen
rakenteellisista eroista johtuen. Kirjallisuushakujen avulla voitiin
tässä tapauksessa vahvistaa, että kyse on ihmisen ja hiiren
alkionkehityksessä aktiivisesta aivogeenistä, joka aikuisilla
yksilöillä ilmenee vain ihmisessä. Geeniparin ja sen kanssa tunnetussa
toiminnallisessa yhteydessä olevien muiden geenien tarkempi tutkiminen
voisi tuottaa lisätietoa lajien välisistä eroista.

Tämän tapaisten tutkimussuuntien ehdottaminen on eksploratiivisten
menetelmien tavoitteena, joten löydös on rohkaiseva esimerkki
assosiatiivisen ryhmittelymenetelmän mahdollisuuksista
huomionarvoisten vastingeenien löytämiseksi. Löydöksen kiinnostavuutta
lisää se, että ennakkoarvioiden mukaan lajien välisiä eroja voisi
odottaa löytyvän aivoista.

\begin{figure}[p]
\centerline{
\begin{tabular}{l@{\hspace{1mm}}l@{\hspace{1mm}}l@{\hspace{1mm}}l@{\hspace{1mm}}c}
&{\bf A. Ilmenemisprofiilit}&&{}\\
\rotatebox{90}{\begin{minipage}{4cm}\centerline{Ilmenemistaso}\end{minipage}}&
\psfig{file=pic/x_20_18_p0.epsi,width=6cm,height=6cm}&
\rotatebox{90}{\begin{minipage}{3cm}\centerline{}\end{minipage}}&
\psfig{file=pic/y_20_18_p0.epsi,width=6cm,height=6cm}\\[+4mm]
&{\bf B. Reunaryhmät}&&{}\\
\rotatebox{90}{\begin{minipage}{4cm}\centerline{Ilmenemistaso}\end{minipage}}&
\psfig{file=pic/x18Mmean.epsi,width=6cm,height=6cm}&
\rotatebox{90}{\begin{minipage}{3cm}\centerline{}\end{minipage}}&
\psfig{file=pic/y20Mmean.epsi,width=6cm,height=6cm}\\[+4mm]
&{\begin{minipage}{6cm}\centerline{Ihmisen
kudokset}\end{minipage}}&&{\begin{minipage}{6cm}\centerline{Hiiren
kudokset}\end{minipage}}\\
\end{tabular}
}
\caption{
Esimerkki harvinaisesta yhteydestä ihmisen ja hiiren aivogeenien
välillä. Vasemmanpuoleiset kuvat liittyvät ihmiseen ja oikeanpuoleiset
hiireen. {\bf A.} Geeniparin ilmenemisprofiilit (LocusID-tunnukset
ihmiselle 1808 ja hiirelle 12934). {\bf B.}  Reunaryhmien
keskiarvoprofiilit. Geeniparin samankaltainen ilmeneminen reunaryhmien
kanssa tukee oletusta löydöksen biologisesta taustasta.  }
\label{fig:ex_20_18}
\end{figure}

\subsection{Geenien yhteydet lajin sisällä}

Lajien toiminnallisen vertailun lisäksi yhteisryhmän geeneille voidaan
ehdottaa yhteyksiä kummankin lajin sisällä. 

Kiveksiin erikoistuneiden geenien yhteisryhmässä
(kuva~\ref{fig:ex_16_16}) oli geenejä, joiden osalta kiveksiin
liittyvää tehtävää ei voitu varmentaa kirjallisuushakujen
avulla. Tässä tapauksessa voitaisiin tutkia, onko yhteisryhmän
geeneillä tuntemattomia kiveksiin liittyviä toiminnallisia yhteyksiä
lajien sisällä. Usein selvästi tiettyyn kudokseen erikoistuneiden ja
samalla tavoin ilmenevien vastingeenien toiminta tunnetaan hyvin, eikä
uusia hypoteeseja yhteisryhmän geenien yhteyksistä voida muodostaa. 
Tällaiset tapaukset voidaan luultavasti löytää myös perinteisillä
ryhmittelymenetelmillä. Sydämessä ilmenevä geeniryhmä
(kuva~\ref{fig:ex_17_9}) on tästä esimerkki. Assosiatiivinen
ryhmittely kykenee kuitenkin löytämään myös vaikeammin havaittavia
yhteyksiä.

\paragraph{Kaksi sylkirauhasgeeniä.}

Poikkeuksellisen suuressa kahden geeniparin yhteisryhmässä
(kuva~\ref{fig:ex_7_13}) on molekyylien pilkkomistehtäviin liittyviä
geenejä. Molemmat ihmisen geenit ja toinen hiiren geeneistä ilmenevät
voimakkaasti sylkirauhasissa. Toinen hiiren geeni ilmenee
kilpirauhasessa.

Ensimmäinen ihmisen ja hiiren geenipari tuottaa hydrolyysissa eli
eräässä molekyylien pilkkomistehtävässä tarvittavaa ainetta
amylaasia. Geenien biologiset tehtävät eivät ilmeisesti ole
homologisia geenisekvenssien samankaltaisuudesta huolimatta. Kumpikin
geeni tuottaa hieman erilaista amylaasia, ja ihmisen amylaasigeeni
ilmenee voimakkaammin haimassa. Toinen ihmisen geeni tuottaa eräiden
molekyylien pilkkomisessa tarpeellista kallikreiinia, ja hiiren geeni
erästä hermojen kasvutekijää, jolla on myös hydrolyysiin liittyvä
tehtävä. Näiden geenien tuottamilla proteiineilla saattaa olla sama
molekulaarinen funktio, mutta niiden biologinen merkitys on
erilainen. Sekvenssihomologiaan perustuva vastingeenien määrittely on
tässä mielessä biologisesti harhaanjohtava. Sen nojalla on kuitenkin
mahdollista, että näillä ortologisilla geeneillä on yhteinen alkuperä,
ja jopa osittain yhteisiä tehtäviä. Tässä tapauksessa yhteisryhmän
geeneille onnistuttiin löytämään yhteys, joka liittyi molekyylien
pilkkomisessa tarvittavien proteiinien koodaamiseen.

Samaan ryhmään päätyneiden ihmisen vastingeenien ilmenemisen
homogeenisuus on saattanut vaikuttaa merkittävästi eri tavoin
ilmenevien hiiren geenien ryhmittelyyn. Reunaryhmissä geenien
keskimääräinen ilmeneminen on heikompaa kuin yhteisryhmässä ja
ilmenemistasojen hajonta suurta verrattuna ilmenemisen absoluuttiseen
tasoon. Onkin mahdollista, että satunnaisten tekijöiden vaikutus
geenien päätymiselle samaan yhteisryhmään on ollut biologisia
tekijöitä suurempi. Löydös saattaa kuitenkin olla esimerkki
assosiatiivisen ryhmittelymenetelmän kyvystä hyvin eri tavalla
ilmenevien, mutta osittain yhteisiin tehtäviin liittyvien geenien
yhteyksien löytämiseksi lajin sisällä. Käyttämällä kahta hiiren geeniä
tutkimuksen lähtökohtana voitaisiin ehkä saada lisätietoa esimerkiksi
hermojen kasvutekijöiden ja molekyylien pilkkomiseen osallistuvien
proteiinien yhteistyöstä.

\begin{figure}[p]
\centerline{
\begin{tabular}{l@{\hspace{1mm}}l@{\hspace{1mm}}l@{\hspace{1mm}}l@{\hspace{1mm}}c}
&{\bf Ihminen, 280}&&{\bf Hiiri, 11722}\\
\rotatebox{90}{\begin{minipage}{4cm}\centerline{Ilmenemistaso}\end{minipage}}&
\psfig{file=pic/x_7_13_p0.epsi,width=6cm,height=3.5cm}&
\rotatebox{90}{\begin{minipage}{3cm}\centerline{}\end{minipage}}&
\psfig{file=pic/y_7_13_p0.epsi,width=6cm,height=3.5cm}\\[+5mm]
&{\bf Ihminen, 3816}&&{\bf Hiiri, 18050}\\
\rotatebox{90}{\begin{minipage}{4cm}\centerline{Ilmenemistaso}\end{minipage}}&
\psfig{file=pic/x_7_13_p1.epsi,width=6cm,height=3.5cm}&
\rotatebox{90}{\begin{minipage}{3cm}\centerline{}\end{minipage}}&
\psfig{file=pic/y_7_13_p1.epsi,width=6cm,height=3.5cm}\\[+5mm]
&{\bf Ihmisen geenien reunaryhmä}&&{\bf Hiiren geenien reunaryhmä}\\
\rotatebox{90}{\begin{minipage}{4cm}\centerline{Ilmenemistaso}\end{minipage}}&
\psfig{file=pic/xM_13_df0.epsi,width=6cm,height=3.5cm}&
\rotatebox{90}{\begin{minipage}{3cm}\centerline{}\end{minipage}}&
\psfig{file=pic/yM_7_df0.epsi,width=6cm,height=3.5cm}\\
&{\begin{minipage}{6cm}\centerline{Ihmisen
kudokset}\end{minipage}}&&{\begin{minipage}{6cm}\centerline{Hiiren
kudokset}\end{minipage}}\\
\end{tabular}
}
\caption{
Kaksi geeniparia sisältävä, mutta reunaryhmien kokoon nähden
poikkeuksellisen suuri yhteisryhmä. Yhteisryhmän geenit osallistuvat
mm. erilaisiin molekyylien pilkkomistehtäviin, ja ilmenevät toista
hiiren geeniå lukuun ottamatta sylkirauhasissa.  Ilmenemisprofiilin
yllä mainitaan vastaavan geenin LocusID-tunnus. Alimmalla rivillä
esitetään reunaryhmien keskiarvoprofiilit.}
\label{fig:ex_7_13}
\end{figure}

\paragraph{Voimakkaasti maksassa ilmenevät geenit.}

Maksaan erikoistuneiden geenien yhteisryhmässä (kuva~\ref{fig:ex_9_7})
oli erityisesti solun ulkoisiin toimintoihin liittyviä geenejä, jotka
ilmenivät hyvin samankaltaisesti molemmissa lajeissa. Vaikka
vastingeenien toiminta tunnetaan, kaikkien geenien yhteyksiä lajien
sisällä ei saatu selville. Ryhmästä voisi löytyä ehdokkaita
esimerkiksi jonkin maksan toimintaan liittyvän geenien
säätelyverkoston puuttuviksi jäseniksi.

\begin{figure}[p]
\centerline{{\bf A. Yhteisryhmän geenien ilmenemisprofiilien visualisointi}}
\centerline{\begin{tabular}{r@{\hspace{1mm}}cr@{\hspace{1mm}}c}
\rotatebox{90}{\begin{minipage}{6cm}\centerline{Ilmenemisprofiilit}\end{minipage}}&
\psfig{file=pic/ch_x_9_7_df0.epsi,width=6cm,height=6cm}&&
\psfig{file=pic/ch_y_9_7_df0.epsi,width=6cm,height=6cm}\\[+5mm]
\end{tabular}}
\centerline{{\bf B. Tyypillinen ortologipari}}
\centerline{\begin{tabular}{r@{\hspace{1mm}}cr@{\hspace{1mm}}c}
\rotatebox{90}{\begin{minipage}{4cm}\centerline{Ilmenemistaso}\end{minipage}}&
\psfig{file=pic/x_9_7_p2.epsi,width=6cm,height=6cm}&&
\psfig{file=pic/y_9_7_p2.epsi,width=6cm,height=6cm}\\[+5mm]
&{\begin{minipage}{6cm}\centerline{Ihmisen
kudokset}\end{minipage}}&&{\begin{minipage}{6cm}\centerline{Hiiren
kudokset}\end{minipage}}\\
%&Ihminen&&Hiiri
\end{tabular}}
\caption{Kontingenssitaulun valkeasta ruudusta löydettiin poikkeuksellisen
suuri määrä maksassa ilmeneviä vastingeenejä. Visualisointi on
selitetty kuvan~\ref{fig:ex_16_16} yhteydessä. {\bf A.} Yhteisryhmän
ilmenemisprofiilien visualisointi. Harmaaskaala sijoittuu
lineaarisesti välille [0,36000]. {\bf B.} Yhteisryhmälle tyypillinen
profiilipari 2 (LocusID-tunnukset ihmiselle 5265, hiirelle 20703).  
}
\label{fig:ex_9_7}
\end{figure}

\subsection{Muista mahdollisista sovelluksista}

Tutkittavasta datasta ei löytynyt lupaavia esimerkkejä
poikkeuksellisten yhteisryhmien jakautumisesta. Myöskään ortologien
ilmenemiseen liittyviä yleisiä eroja tai harvinaisia
samankaltaisuuksia ei löytynyt, mutta tällaisten tapausten löytyminen
onkin vähemmän odotettavaa. Toisenlaisesta aineistosta saattaisi
löytyä myös näitä piirteitä. On mahdollista, että niitä sisältyy myös
tutkimusaineistoon, mutta assosiatiivisen menetelmän voimavarat
kuluivat nyt voimakkaimmin esille tulevien geeniryhmien
havaitsemiseen. Tiettyyn kudokseen erikoistuneet geenit, joita tässä
työssä löydetään erityisen paljon, tunnetaan usein melko hyvin ja
voitaisiin löytää myös tavanomaisilla menetelmillä. Siten niiden
lisäarvo biologisen tutkimuksen kannalta saattaa olla muita tapauksia
pienempi.

\section{Vertailu vaihtoehtoisiin menetelmiin}

Assosiatiivisen ryhmittelymenetelmän arviointia varten ihmisen ja
hiiren geenit ryhmiteltiin kahdella vaihtoehtoisella menetelmällä,
jotka on esitelty luvussa~\ref{sec:ryhmittely}.

Assosiatiivisen menetelmän tuottamien ryhmien parametrisointi
yksinkertaisina Voronoi-alueina tekee niistä VQ-IB-menetelmällä
tuotettuihin ryhmiin verrattuna vähemmän joustavia, mutta toisaalta
yhtenäisiä. Riippuvuuksien mallintaminen tapahtuu ryhmien sisäisen
homogeenisuuden kustannuksella, joten assosiatiivisen ryhmittelyn
tuottamien ryhmien sisäisen hajonnan voidaan odottaa olevan suurempi
kuin K-means-menetelmällä tuotettujen ryhmien tapauksessa.

\subsection{Riippuvuuksien mallintaminen}

Kun kaksi aineistoa ryhmitellään toisistaan riippumattomasti
tässä työssä käytetyllä K-means-menetelmällä, ja
dataparien jakautumista yhteisryhmiin tarkastellaan kontingenssitaulun
avulla, joissakin ruuduissa saattaa olla satunnaisuuteen verrattuna
poikkeava määrä näytteitä. Tällainen ryhmittely ei
kuitenkaan pyri kahden avaruuden välisten riippuvuuksien
mallintamiseen, joka on assosiatiivisen ryhmittelyn
tavoitteena. Diskretoidun aineiston ryhmittelyyn käytetty
VQ-IB-menetelmä puolestaan mallintaa erityisen hyvin kahden datajoukon
välisiä riippuvuuksia.

Sekä assosiatiivisen ryhmittelymenetelmän että VQ-IB:n tuottama
parannus ryhmien riippuvuuden esittämisessä Bayes-faktorilla
(\ref{eq:bf1}) mitattuna oli tilastollisesti merkitsevä
K-means-menetelmään verrattuna ($p<0,001$). VQ-IB onnistui odotetusti
assosiatiivista ryhmittelyä paremmin riippuvuuksien mallintamisessa
($p<0,02$). Vertailujen toteuttamiseen käytettiin kymmenkertaista
ristiinvalidointia.

Assosiatiivisen ryhmittelyn paljastama riippuvuusrakenne voidaan
havaita myös visuaalisesti. Assosiatiivisen ryhmittelyn tuottamassa
kontingenssitaulussa huomattavasti useammat ruudut poikkeavat
merkitsevästi riippumattomien reunajakaumien nollahypoteesista kuin
K-means-menetelmällä tuotetussa (ks. kuva~\ref{fig:pdeviation}).

\begin{figure}[p]
\centerline{\begin{tabular}{r@{\hspace{1mm}}cr@{\hspace{1mm}}c}
&{\bf AC}&&{\bf K-means}\\
\rotatebox{90}{\begin{minipage}{5cm}\centerline{Hiiren geeniryhmät}\end{minipage}}&
\psfig{file=pic/tAr.epsi,width=6cm,height=6cm}&
\rotatebox{90}{\begin{minipage}{5cm}\centerline{Hiiren geeniryhmät}\end{minipage}}&
\psfig{file=pic/tKr.epsi,width=6cm,height=6cm}\\[-1mm]
&Ihmisen geeniryhmät&&Ihmisen geeniryhmät\\
\end{tabular}}
\caption{
Kontingessitaulun ruutujen poikkeaminen nollahypoteesin mukaisesta
satunnaisuudesta, jossa reunajakaumat ovat riippumattomia. Musta
merkitsee satunnaisuuteen yhtyvää geeniparien määrää. Mitä vaalempi
ruutu on kyseessä, sitä voimakkaammin se poikkeaa
satunnaisuudesta. Valkoisissa ruuduissa poikkeama on tilastollisesti
merkitsevä ($p<0,001$). Tässä p-arvot on saatu simuloimalla 1000
riippumattomien reunajakaumien mallia vastaavaa kontingenssitaulua,
joihin menetelmien tuottamia kontingenssitauluja
verrataan. Havainnollisen visualisoinnin tuottamiseksi
kontingenssitaulun rivit ja sarakkeet on järjestetty simuloidulla
jäähdytyksellä niin, että samankaltaisten p-arvojen ruudut ovat
kontingenssitaululla mahdollisimman lähekkäin. Kuvassa esitettyjen
kontingenssitaulun ruutujen sijainnit eivät ole
vertailukelpoisia. Kuvasta nähdään kuitenkin, että assosiatiivisen
ryhmittelyn (AC) tuottamassa kontingenssitaulussa on enemmän
satunnaisuudesta poikkeavia yhteisryhmiä kuin K-means-menetelmällä
tuotetussa. Harmaaskaalan merkitys poikkeaa kontingenssitaulun
kaksisuuntaisesta visualisoinnista kuvassa~\ref{fig:ctable_asym}}
\label{fig:pdeviation}
\end{figure}

\subsection{Reunaryhmien homogeenisuuden arviointi}

K-means-menetelmä pyrkii muodostamaan mahdollisimman homogeenisia
ryhmiä, mutta se ei pyri mallintamaan kahden avaruuden välisiä
riippuvuuksia. VQ-IB mallintaa kahden aineiston riippuvuuksia, mutta
ei huomioi muodostettavien ryhmien sisäistä
homogeenisuutta. VQ-IB-menetelmällä tuotetut ryhmät eivät ole
välttämättä yhtenäisiä. Tämän seurauksena tulosten yleistyskyky on
huonompi ja tulkinta hankalampaa kuin assosiatiivisessa
ryhmittelymenetelmässä.

Normalisoinnin ansiosta ilmenemisprofiilien hajonnat ovat
vertailukelpoisia eri kudoksissa. Kudoskohtaisten varianssien summa
kuvaa ilmenemistasojen kokonaisvaihtelun suuruutta tutkittavassa
geeniryhmässä, ja tätä käytettiin reunaryhmien sisäistä
homogeenisuutta arvioivana hajontamittana. Kolmella eri menetelmillä
tuotettujen ryhmittelyjen sisäistä hajontaa kummankin aineiston
ryhmissä verrattiin lisäksi satunnaisen ryhmittelyn tuottamien ryhmien
sisäiseen hajontaan. Satunnainen ryhmittely antaa perustellun
vertailukohdan arvioitaessa menetelmien kykyä satunnaisilmiöistä
poikkeavien piirteiden löytämiseksi.

Tulokset (kuva~\ref{fig:dispersio}) olivat
ennakoitavissa. Assosiatiivisen ryhmittelymenetelmän ja
K-means-menetelmän tuottamien ryhmien sisäisessä hajonnassa ei ole
tilastollisesti merkitseviä eroja. VQ-IB-menetelmällä tuotettujen
ryhmien sisäinen hajonta oli näihin verrattuna kummassakin aineistossa
suurempaa, eikä puolestaan selvästi poikennut satunnaisten ryhmien
sisäisestä hajonnasta. Hajontamittojen virherajat ovat melko väljät,
joten kovin vahvoja päätelmiä tulosten nojalla ei voida tehdä.

\begin{figure}[p]
\centerline{\begin{tabular}{r@{\hspace{-1cm}}cr@{\hspace{0cm}}c}
&{\begin{minipage}{9.5cm}\centerline{Ihminen}\end{minipage}}&&{\begin{minipage}{-5cm}\centerline{Hiiri}\end{minipage}}\\[+1mm]
\rotatebox{90}{\begin{minipage}{6cm}\centerline{Hajonta}\end{minipage}}&
\psfig{file=pic/clusVarPlot_human.eps,width=5cm,height=5cm}&
\psfig{file=pic/clusVarPlot_mouse.eps,width=5cm,height=5cm}\\
\end{tabular}} 
\caption{
Neljällä eri menetelmällä tuotettujen reunaryhmien homogeenisuutta
arvioitiin laskemalla ryhmien tuotettujen ryhmien keskimääräinen
sisäinen hajonta molemmissa data-avaruuksissa. 'K' merkitsee
reunaryhmille riippumattomasti tuotettua K-means-ryhmittelyä, jonka
voidaan odottaa tuottavan erityisen homogeenisia ryhmiä. AC merkitsee
assosiatiivista ryhmittelyä ja IB puolestaan
VQ-IB-menetelmää. Symbolilla 'RAND' merkitään satunnaista ryhmittelyä
Tämä antaa hajonnalle eräänlaisen ylärajan. Ympyrät kuvaavat
keskimääräisiä ryhmän sisäisiä vaihteluita ristiinvalidoinneissa
(n=10) käytetylle arviointidatalle, ja neliöt osoittavat arvioidun 99
prosentin luottamusvälin. AC- ja K-means-ryhmät saattavat olla
homogeenisempia kuin IB- ja RAND-ryhmät (p<0,05). Erot AC- ja
K-means-menetelmien tai IB- ja RAND- menetelmien tuottamien ryhmien
hajonnassa eivät ole tilastollisesti merkitseviä (p>0,1).}
\label{fig:dispersio} 
\end{figure}

\section{Assosiatiivisen ryhmittelymenetelmän arviointi}

\paragraph{Ryhmien tulkinnan ongelmat.}

Assosiatiivinen ryhmittely ei kiinnitä huomiota ryhmien sisäiseen
jakaumaan, eikä geeniryhmää voida aina esittää tyydyttävästi
helppotulkintaisen malliprofiilin avulla. Ryhmä saattaa olla
yksinkertaisesti liian suuri kuvatakseen aineiston oleellisia
pienimuotoisempia vaihteluita, ja se voi muodostua useista selvästi
erillisistä geeneistä tai geenikasaumista. Joissakin ryhmissä
geeneillä ei ole lainkaan visuaalisesti havaittavaa yhtenäistä
ilmenemistä (kuva~\ref{fig:sotku}). Tällaisissa tapauksissa pyrkimys
ryhmälle 'tyypillisen' ilmenemisprofiilin esittämiseen voi tuottaa
harhaanjohtavia tulkintoja ryhmän geenien ilmenemisestä ja
yhteyksistä.

Voronoi-alueet voivat levittäytyä korkeaulotteisessa
data-avaruudessa laajalle alueelle, jolloin ryhmän määrittelevä
mallivektori saattaa olla hyvin erilainen ryhmän geenien
ilmenemisprofiileihin verrattuna. Ryhmien parametrisointi
Voronoi-alueina on yksinkertainen, mutta ei välttämättä optimaalisin
tai intuitiivisesti paras tapa ryhmien määrittelemiseksi. Tarvittaessa
laajennukset toisenlaisiin parametrisointeihin ja reunaryhmien
rakenteisiin ovat ainakin periaatteessa suoraviivaisia.

Geenin ilmenemistaso on usein yhdistelmä monista samanaikaisista
solunsisäisistä prosesseista, ja ilmenemistasojen ja niiden hajonnan
merkitys on geenikohtaista. Vaikka assosiatiivinen ryhmittely ei ole
erityisen herkkä esikäsittelymenetelmän valinnalle ja löytää
implisiittisesti aineiston riippuvuuksien kuvaamiseen soveltuvan
etäisyysmitan, mm. oppivien metriikoiden (ks.\cite{Kaski00ijcnn})
käyttö ryhmittelyn tukena voisi olla avuksi, jos tutkittavien
geeniryhmien suuri hajonta vaikeuttaa tulosten tulkintaa.

\paragraph{Yhteisryhmien määrä.}

Poikkeuksellisen pienissä yhteisryhmissä geenien ja niiden yhteyksien
yksityiskohtainen tarkastelu voidaan tehdä nopeasti. Suurten, jopa
satoja geenipareja sisältävien yhteisryhmien manuaalinen tulkinta on
työläämpää. Ryhmien määrän kasvattaminen voisi johtaa pienempien ja
sisäisesti homogeenisempien geeniryhmien muodostumiseen. Tällaisten
ryhmien tulkinta on helpompaa. Liian suuri ryhmien määrä voi aiheuttaa
yhtenäisen geeniryhmän keinotekoisen pilkkoutumisen. Riittävän
samankaltaisia näytteitä sisältävät ryhmät voidaan kuitenkin tulkita
yhdeksi ryhmäksi, joten pienimuuotoisempien vaihteluiden kuvaaminen ei
luultavasti tuhoaisi mahdollisuuksia suurten yhtenäisten geeniryhmien
havaitsemiseen.

\paragraph{Tutkimusaineiston karsinta}

Tässä työssä vain osa tilastollisesti poikkeuksellisista
yhteisryhmistä (yht. 63) valittiin lähempään tarkasteluun. Valinta
tehtiin manuaalisesti ilman yhtenäistä kriteeriä, koska geenien
ilmenemiseen vaikuttavien lukuisten biologisten tekijöiden merkityksen
arviointi onnistuu parhaiten manuaalisessa
tarkastelussa. Eksploratiivisessa tutkimuksessa etsittävät hypoteesit
eivät ole tarkasti rajattuja, eikä uuden menetelmän soveltamiselle ole
olemassa vakiintuneita ja hyväksi havaittuja tapoja. Viisi
poikkeuksellisen pientä yhteisryhmää (yht. 30) oli tyhjiä, ja muiden
ryhmien karsinta tehtiin pääasiassa ilmenemisprofiilien suuren
hajonnan perusteella. Jos satunnaisuudesta poikkeavien yhteisryhmien
määrä on liian suuri manuaalisesti tarkasteltavaksi, voidaan keskittyä
esimerkiksi mahdollisimman homogeenisiin yhteisryhmiin, joiden
tulkinta on helpompaa. Toisaalta voitaisiin kiinnittää erityistä
huomiota esimerkiksi tietyissä kudoksissa ilmeneviin geeniryhmiin.

Tutkimusaineistossa oli runsaasti tietoa geenien ilmenemisestä
kudoksissa, joissa mittauksia oli tehty vain toisella
lajilla. Lisätiedon toivottiin tukevan mielekkäiden ryhmien
muodostumista, mutta toisaalta se saattaa johtaa tulkinnan kannalta
ongelmallisempien korkeaulotteisten ryhmien muodostumiseen. Pelkkien
yhteisten kudosten huomioinnissa menetelmä kykenisi ehkä keskittymään
tarkemmin lajien yhteyksien kuvaamiseen. Joissakin tapauksissa
tutkimusaineistossa oli yhteen geeniin liittyen useampia erilaisilla
koetinjoukoilla tehtyjä mittauksia. Tällöin ryhmittelymallin
opetukseen käytettävien geeniparien määrä kasvaa
vastaavasti. Tällaisten näytteiden osuus oli vähäinen, mutta ne
saattoivat vaikuttaa jonkin verran siihen, mitkä yhteisryhmät
määriteltiin tilastollisesti poikkeaviksi. Vaikutus ryhmien
koostumukseen lienee olematon. Tulkituissa tapauksissa huomattavin
vääristymä liittyi kiveksiin erikoistuneeseen yhteisryhmään, jossa
todellisia vastingeenejä oli 18 ja näitä vastaavia näyteaineiston
geenipareja 22 kappaletta.

\paragraph{Menetelmän vahvuudet.}

Assosiatiivinen ryhmittely käyttää tietoa dataparien
yhteisesiintymistä ja kykenee sen ansiosta huomioimaan geenien
toiminnallisten yhteyksien kannalta oleellisten ja epäoleellisten
vaihteluiden suunnat ryhmien rajojen määrittelyssä. Menetelmä käyttää
siten implisiittisesti aineiston kuvaamiseen soveltuvaa etäisyysmittaa,
mistä johtuen menetelmä ei ole erityisen herkkä tutkimusaineiston
esikäsittelylle. 

Yhteisryhmien muodostamisessa pyritään yhtenäisten ja
helppotulkintaisten ryhmien muodostamiseen, mutta tavoitteesta voidaan
joustaa riippuvuusmallintamisen hyväksi. Näin assosiatiivinen
ryhmittely kykenee löytämään myös sellaisia geenien yhteyksiä, joita
olisi vaikeaa havaita pelkän ilmenemisprofiilien vertailun
avulla. Assosiatiivinen ryhmittely on perusteltu tapa muuhun
aineistoon verrattuna poikkeuksellisella tavalla ilmenevien
vastingeeniryhmien etsimiseksi.

Löydösten merkitys on arvioitava tapauskohtaisesti, sillä osa
löydetyistä vastingeeneistä voi olla biologisen tutkimuksen kannalta
hyödyttömiä satunnaisia harhapisteitä, jotka tulevat esille menetelmän
tekniseen toteutukseen ja biologisiin vaihteluihin liittyvien
virheiden johdosta.

\begin{figure}[p]
\centerline{\begin{tabular}{r@{\hspace{1mm}}cr@{\hspace{1mm}}c}
&{\bf Ihminen}&&{\bf Hiiri}\\
\rotatebox{90}{\begin{minipage}{6cm}\centerline{Ilmenemisprofiilit}\end{minipage}}&
\psfig{file=pic/ch_x_12_6.epsi,width=6cm,height=6cm}&&
\psfig{file=pic/ch_y_12_6.epsi,width=6cm,height=6cm}\\
&{\begin{minipage}{6cm}\centerline{Ihmisen
kudokset}\end{minipage}}&&{\begin{minipage}{6cm}\centerline{Hiiren
kudokset}\end{minipage}}\\
%&Kudokset&&Kudokset\\
\end{tabular}} 
\caption{
Esimerkki poikkeuksellisen suuresta yhteisryhmästä, jonka geenien
ilmenemisessä ei ole visuaalisesti havaittavissa mainittavia
yhteyksiä. Harmaaskaala sijoittuu lineaarisesti välille [0,12100].}
\label{fig:sotku} 
\end{figure}

